---
title: "ENTER Mölndal - Tulebosjön"
description: "Om ENTER Mölndal - Tulebosjön"
date: 2018-03-07T02:16:58-08:00
draft: false
layout: projectpage
url: "/tulebosjon/"
---
![Promotionbild ENTER](/img/enter-tulebosjon-promo.jpg)

”ENTER Mölndal – Tulebosjön” är en app och en platsspecifik upplevelse för familj och barn från 9 år, som berättar om den unika forntidshistorien vid Tulebosjön.

**Appen släpps lördag den 22 september!**

[![Ladda ner på App Store](/img/appstore_eng.png)](https://itunes.apple.com/us/app/enter-mölndal-tulebosjön/id1435578995)
![Ladda ner på Play Store](/img/playstore_eng.png)

Överallt har människor bott och levt innan oss. Vid Tulebosjön har arkeologer hittat spännande spår i jorden. Under bronsåldern fanns här eldar som brann i långa rader längs åsen, ovanför det som nu är badplatsen.

Ta med din mobil och gå på en promenad intill sjön. Här får du stiga in i virtuella rum som berättar om platsens historia. Nya världar öppnas i landskapet, utifrån vad vi vet – och inte vet – om kokgroparna där eldarna var tända för flera tusen år sedan.

---
**Du behöver:** En nyare smartphone (se **Tekniska krav** nedan) och hörlurar. Promenaden görs via en app som kostnadsfritt laddas ner från App Store eller Google Play från och med den 22 september (se länkarna ovan).

Ladda ner appen när du är uppkopplad mot WiFi. När den är installerad i din telefon behöver du inte internetuppkoppling.

**Tekniska krav:** Upplevelsen använder ny teknik (ARKit och ARCore) och du behöver därför ha en nyare smartphone med stöd för detta, såsom iPhone från 2015 eller senare och Android från 2017 eller senare. Till exempel dessa eller nyare modeller: Iphone 6s/SE, Samsung S7, Huawei Honor 10, Huawei P20. Nyare iPads med 4G kan ockå användas.

**Målgrupp:** Appen riktar sig till familjer och barn från 9 år. Den finns på svenska och engelska.

**Startplats:** [Tulebosjöns badplats](https://www.molndal.se/startsida/uppleva-och-gora/idrott-motion-och-friluftsliv/friluftsliv-och-motion/badplatser/tulebosjon.html) i Kållered, vid bänkarna intill stranden.

**Längd:** Promenaden tar 20-30 minuter beroende på hur länge du stannar på varje ställe. Totalt är det 500 meter att gå.